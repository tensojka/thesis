V dnešní době využívaná asymetrická kryptografie (RSA, ElGamal,
kryptografie nad eliptickými křivkami) může být teoreticky
prolomena kvantovými počítači. Jedním z možných přístupů
postkvantové kryptografie je kryptografie založená na mřížkách
(anglicky lattice-based cryptography), jejíž bezpečnost je
založena na tom, že některé problémy mřížky se řadí do NP
težkých problémů (včetně SVP). Představíme si základní
algoritmy pro redukci báze bodové mříže, které se využívají k
nalezení přibližně nejkratšího vektoru, a enumeraci umožňující
nalezení přesného řešení SVP. Práce přináší nové přístupy k
řešení SVP založené na Gramově matici, Choleského dekompozici a
kvadratické formě. Praktickou ukázkou jsou kódy v jazyce Python
a v systému SageMath. Jednotlivé přístupy jsou otestované a
zanalyzované. Z výsledků jsme zjistili, jaká je průměrná
vzdálenost optima od nejkratšího vektoru.